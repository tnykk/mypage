# Vektörel grafik
Vektörel grafik, çözünürlükten bağımsız; her bir nesnenin matematiksel ifadelerle oluşturulduğu ve en önemlisi detay kaybetmeden herhangi bir boyuta yeniden ölçeklendirilebilen bilgisayar grafik türüdür.[1] Grafikler belli bir ölçüye göre oluşur. Bitmap tabanlı resimler(Örneğin jpeg, bmp, png, gif vb. formatlardaki) pixel tabanlı programlarla oluşturulmaktadır ve vektör grafikleri de vektörel tabanlı programlarla oluşturulmaktadır. Vektör grafikleri genelde firma logoları, yazı içeren resimler, teknik ve hassasiyet gerektiren çizimler vb. alanlarda yaygın olarak kullanılmaktadırlar.

Vektör grafikleri bugün SVG, EPS, PDF veya AI grafik dosya formatlarında yaygın olarak bulunur ve JPEG, PNG, APNG, GIF ve MPEG-4 gibi daha yaygın raster grafik dosya formatlarından tamamen farklıdır.

## Yaygın kullanılan bazı vektörel çizim programları

* Adobe illustrator: Vektörel çizim alanında en önde gelen programlardan birisidir. Oldukça gelişmiş çizim araçlarına,3D araçlarına,eklentilere sahip olan bir programdır.Yine Adobe firmasının ürünü olan Photoshop,Flash,Fireworks vb programlarla yüksek uyumluluk gösterir.
* Corel Draw: Corel Corperation tarafından üretilen vektör tabanlı çizim programıdır.Çoğunlukla yayıncılık,matbaa,tekstil,tabela vb.firmaları tarafından tercih edilmektedir.
* Inkspace: SVG formatı ile çok kaliteli çizimlerin yapılabildiği, gelişmiş araçlara sahip olan bir özgür yazılımdır.

## Vektörel bazlı diğer programlar

* DrawIt (Mac)
* SK1 (Linux)
* Xara Xtreme (Mac, Linux)
* Skencil (Linux)
* Ipe (Linux, Mac)
* Jfig (Mac, Win, Linux)
* ZeusDraw (Mac)
* NodeBox (Mac)
* Tplot (Win)

## Yaygın kullanılan vektörel grafik türleri

* .ai: Adobe illustrator dosya formatı.
* .svg(Scalable Vector Graphics): Ölçeklenebilir vektör grafikleri.W3C standardı olan bir vektör formatıdır.
* .cdr: Corel Draw programına ait vektör formatı.
* .wmf(Windows Meta File): Microsoft firmasının geliştirdiği vektörel grafik formatı.
* .eps: En çok bilinen ve kullanılan vektör formatlarından biridir
